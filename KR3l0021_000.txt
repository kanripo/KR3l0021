# -*- mode: mandoku-view; -*-
#+TITLE: 鑑誡錄
#+DATE: 2015-08-24 23:37:25.591896
#+PROPERTY: ID KR3l0021
#+PROPERTY: BASEEDITION WYG    
#+PROPERTY: JUAN 提要
<pb:KR3l0021_WYG_000-1a>¶
欽定四庫全書　　　　　子部十二¶
　鑑戒錄　　　　　　　　小説家𩔖一(雜事之屬/)¶
　　提要¶
　　　　(臣/)等謹案鑑戒錄十巻蜀何光逺撰光逺字¶
　　　　輝夫東海人孟昶廣政初官普川軍事判官¶
　　　　其書多記唐及五代間事而蜀事為多皆近¶
　　　　俳諧之言各以三字標題凡六十六則趙希¶
　　　　弁讀書後志以為輯唐以來君臣事迹可為¶
<pb:KR3l0021_WYG_000-1b>¶
　　　　世鑑者似未覩其書因其名而臆説也舊本¶
　　　　前有劉曦度序亦見希弁志宋史藝文志遂¶
　　　　以劉曦度鑑戒錄三巻何光逺鑑戒錄三巻¶
　　　　分為二書益舛誤矣書中間有夾注如判木¶
　　　　夾一條云此答本夾書元是胡曾與路巖相¶
　　　　公鎮蜀日修之非為髙駢相公也何光逺悞¶
　　　　述危亂黜一條云據禪月詩集中此詩自哭¶
　　　　涪州張侍郎非張拾遺何光逺錯舉證也四¶
<pb:KR3l0021_WYG_000-2a>¶
　　　　公㑹一條云此篇元在本事詩中叙説甚詳¶
　　　　何光逺重取論説又加改易非也皆駁正光¶
　　　　逺之説不知出自何人此本析為十巻有朱¶
　　　　彛尊䟦稱從項于汴家宋本影寫則猶宋人¶
　　　　所分也今觀所記如徐后事一條所載王承¶
　　　　㫖詩後山詩話以為花蕊夫人作蜀門諷一¶
　　　　條所載向瓉嘲蔣鍊師詩南唐近事以為廬¶
　　　　山道士其語大同小異猶可曰𫝊聞異詞鑑¶
<pb:KR3l0021_WYG_000-2b>¶
　　　　寃辱一條全剽襲殷芸小説東方朔辨怪哉¶
　　　　蟲事(案小説已佚此條見太/平廣記四百七十三)已為附㑹鬼傳¶
　　　　書一條不知水經注有梁孝直事更屬粗疏¶
　　　　至逸士諌一條稱昭宗何后荒于從禽考新¶
　　　　唐書后妃列𫝊昭宗奔播岐梁后侍膳服無¶
　　　　須臾去舊唐書亦云后於蒙塵薄狩之中嘗¶
　　　　膳禦侮不離左右安得有畋遊之事且昭宗¶
　　　　寄命強藩不能自保又安能縱后畋遊恒至¶
<pb:KR3l0021_WYG_000-3a>¶
　　　　六十里外殊為誣誕灌鐵汁一條稱秦宗權¶
　　　　本不欲叛乃太山神追其魂以酷刑逼之倡¶
　　　　亂是為盜賊藉口尤不可以訓特以其為五¶
　　　　代舊書所載軼事遺文往往可資采掇故仍¶
　　　　錄之小説家焉乾隆四十六年十二月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
