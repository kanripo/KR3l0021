# -*- mode: mandoku-view; -*-
#+TITLE: 鑑誡錄
#+DATE: 2015-08-24 23:37:25.774395
#+PROPERTY: ID KR3l0021
#+PROPERTY: BASEEDITION WYG    
#+PROPERTY: JUAN 卷十
<pb:KR3l0021_WYG_010-1a>¶
欽定四庫全書¶
　鑒誡録巻十¶
　　　　　　　　　　　後蜀　何光逺　撰¶
　　歸生刺¶
歸處納者歸侍郎融之曽孫也多逰秦隴言足是非在¶
事者無不以金帛酒食彌縫之畏其譏也或見人衣鮮¶
華即念詩曰昻藏騎馬出朱門服色鮮華不可論盡是¶
殺人方始得一絲絲上有寃魂黄巢犯京後守亮守信¶
<pb:KR3l0021_WYG_010-1b>¶
等悉為楊軍容復恭義兒勢奪諸侯亦一時之威也歸¶
有不平之色詠虺漢以刺之曰草頭灰面惡形儀盡是¶
軍容表裏姿昔日水牛攀角上而今細馬劈腰騎錢多¶
内藏猶嫌少位等三公尚厭卑更有一般堪笑處鍍金¶
牙齒咬銀匙又詠奸漢云輕脣利舌傍吾門送諂承顔¶
日日新愛與大官添弟子能將小藥獻夫人稱頭不放¶
分毫過對酒常如割骨貧更有一般奸大處聚錢惟趂¶
買金銀又代村婦詠邊將曰紫袍金帶不須誇動便經¶
<pb:KR3l0021_WYG_010-2a>¶
年鎮海涯争似我家田舎壻朝驅牛去暮還家又有石¶
校書欽若本東川人文章四六與王超齊名天復初應¶
舉值大駕東遷蜀路不通干戈繼起遂客寄天水荏苒¶
一紀有餘後知父亡方乃舉慟廣於寺院追薦懴罪而¶
已歸與石遽因小隙荼毒詠之石氏聲名因兹減價詩¶
曰十二年来匿父喪三千之罪譴莫當如今追薦因無¶
益已被牛頭煑㡬場¶
　　髙僧論¶
<pb:KR3l0021_WYG_010-2b>¶
伏牛上人一鉢和尚皆悟達之士也一居巖岫永離囂¶
塵著述三傷指諭一鉢廣開法廟大扇迷途聾瞽聞之¶
往往解悟王蜀乾徳初有小軍使陳(失名/)妻髙氏即髙¶
駢相公諸院之孫先於法門寺受持不殺戒二十餘年¶
後届蜀因與男娶婦親族勸令屠宰髙亦従之旬日之¶
中得疾頗異不録人事口但荒言既而三宿還魂備述¶
幽途之事初遇黒衣使者追入岐府城隍廟神峩冠大¶
神與一金甲武士對坐使者領髙見神武士言語紛紜¶
<pb:KR3l0021_WYG_010-3a>¶
訴髙破戒仍扼腕罵髙曰吾䕶戒鬼將也為汝二十餘¶
年食不受羨寢不遑安豈期一起殺心頓隳戒行命雖¶
未盡罪亦頗深須送𠖇司懲其僭犯城隍神迴問髙曰¶
汝更修何善贖此過尤髙平生常念上生經至此蔑然¶
遺忘只記得三傷頌一鉢歌合掌向神厲聲而念神與¶
武士&KR0717;耳立聽顔色漸怡誦至了終悉皆涕淚謂髙曰¶
且歸人世宜復善心髙氏拜辭未終颯然起生乃知大¶
善知識所著句義與佛齊功今並録其全篇仍亦書其¶
<pb:KR3l0021_WYG_010-3b>¶
靈驗採之真識非取迦談伏牛上人三傷頌其一曰傷¶
嗟壘巢燕雖巧無深見修營一箇窠往復凡千轉雙飛¶
碧水頭對語紅梁畔身縁覔食疲口為銜泥爛驅馳九¶
十初方産巢中卵停騰怕饑渇撫養知寒煖憐惜過於¶
人銜蟲餧皆徧父為理毛衣母来將食眩一旦翅翼成¶
分飛不相管世有仁智人懇力憂家眷男女未成長顔¶
色亦衰變燕子燕子聽吾語隨時且過休辛苦縦使窠¶
中千箇兒秋風纔動終須去世人世人不要貪此語是¶
<pb:KR3l0021_WYG_010-4a>¶
藥須思量饒你平生男女多誰能伴爾歸泉路其二曰¶
傷嗟鵽鳩鳥夜夜啼天曉墜翼栁攀枝垂頭血沾草身¶
隨露葉低影逐風枝裊一種情相生爾獨何枯槁驅驅¶
飲啄稀役役飛騰少不是官所嗟都縁業所造亦似世¶
間人貪生不覺老喫着能㡬多强自索煩惱咄哉無眼¶
人織絡何時了只為一六迷遂成十二到鵽鳩鵽鳩林¶
裡叫山僧山僧牀上笑有人㑹意解推尋不假三祗便¶
成道其三曰傷嗟造蜜蜂忙忙採花蕊接翼入芳叢分¶
<pb:KR3l0021_WYG_010-4b>¶
頭傍煙水抱蕊愛香滋尋花應春餌驅馳如所縈盤旋¶
若&KR0476;魅蹭蹬遇絲羅飄零餵螻蟻才能翅翼成方始窠¶
巢備惡人把火燒哀鳴𣗳中死&KR0097;是他人蜜美自他人¶
美虚忙百草頭於身有何利世有少智人與此恰相似¶
只縁貪愛牽㡬度虚沈墜百嵗處浮生十年作童稚一¶
半悲與愁一半病與瘁除折𥮅將来能得㡬多子更將¶
有漏身自翳無生理永不見如来却縁開眼睡蜜蜂蜜¶
蜂休沒沒空哉終是他人喫世人世人不要貪留富他¶
<pb:KR3l0021_WYG_010-5a>¶
人有何益一鉢和尚歌曰阿剌剌閙聒聒總是悠悠造¶
未撻如饑喫鹽加得渇枉却一生頭戛戛究竟不能知¶
本末抛却死屍何處脫閒事到頭須結撮火落身上當¶
頭撥莫待臨事呼菩薩大丈夫貌須豁落莫學癡人受¶
摩捋也繫裹也擺撥也學柔和也麄糲亦解剃頭亦披¶
褐也學凡夫作生活直言向君君未達更作長歌歌一¶
鉢多中少少中多莫笑野人一鉢歌縁持此鉢度婆娑¶
青天寥寥月初上此時境空含萬象㡬處浮生自是非¶
<pb:KR3l0021_WYG_010-5b>¶
一源清净無来往莫漫將心學水泡百毛流火無事交¶
不如静坐真如他頭上従他鵲作巢萬代金輪聖王子¶
只這真如是靈覺菩提𣗳下度衆生度盡衆生不生死¶
真丈夫無形無相大毗盧塵滅勞盡真如在一顆圓眀¶
無價珠眼不見耳不聞無見無聞無不聞従来一鉢無¶
言說今日千言强為分强為分須諦聽人人總有真如¶
性恰似黄金在鑛中鍊去金金鉢净真是妄妄是真為¶
求真妄更無求將心不用心煩惱衣食隨時養色身好¶
<pb:KR3l0021_WYG_010-6a>¶
也着惡也着一切不貪無染着亦無惡亦無好一際坦¶
然平等道粗亦餐細亦餐莫學凡夫相上㸔亦無粗亦¶
無細上方香積無根蒂坐亦行行亦坐生死𣗳是菩提¶
果亦無生亦無死三世如来總如此離即着着即離實¶
想門中無實義不可離不可著何處更求治病藥語時¶
黙黙時語語黙尋蹤無定所亦無語亦無黙莫喚東西¶
作南北嗔時喜喜時嗔我自降魔轉法輪亦無嗔亦無¶
喜水不離波波是水慳時捨捨時慳不離内外與中間¶
<pb:KR3l0021_WYG_010-6b>¶
亦無慳亦無捨寂寂寥寥無可把苦時樂樂時苦只箇¶
修行斷門户亦無苦亦無樂本来自性無纒縛垢即净¶
净即垢兩邊惡境無前後亦無垢亦無净大千同一真¶
如性藥是病病是藥到頭兩事渾捻却亦無藥亦無病¶
正是真如靈覺性魔是佛佛是魔如影隨形水上波亦¶
無魔亦無佛三教比来無一物凡即聖聖即凡色裡膠¶
倩水裡礬亦無凡亦無聖萬行歸除無一行真中假假¶
中真自是凡夫起惡塵亦無真亦無假若不呼時誰應¶
<pb:KR3l0021_WYG_010-7a>¶
者本無性本無名只麽騰騰信脚行有時市井㸔屠肆¶
一葉蓮花火上生也曽䇿杖逰京洛身似浮雲先住著¶
究竟従来是寄居他方處處無纒縛若覔戒三毒藥病¶
何時瘥若覔禪我自縦横大可憐不是住不是顛在世¶
間中出世間時人不㑹此中意打著南邊與北邊若覔¶
法雞足山頭問迦葉見說傳衣在彼中無心不用求謀¶
甲若覔修八萬浮圖何處求只知黄葉上啼哭不覺黒¶
雲遮日頭莫怪狂言無次第篩羅漸入粗中細只遮粗¶
<pb:KR3l0021_WYG_010-7b>¶
中細也無即是圓眀真是諦亦無真但有名聞即是塵¶
若向塵中解真實便是當来出世人無造作獨行獨坐¶
空索索無湼槃本来生死不相干直須省莫漫將身入¶
空井無去来也無眀鏡掛髙臺儂家見解只如此不用¶
將心𥮅刼灰¶
　　魚還肉¶
天復初任可芝任戎州刺史日有漁人趙阿奴善釣大¶
魚常於馬湖江垂巨索大釣號曰掣拔中釣者皆百斤¶
<pb:KR3l0021_WYG_010-8a>¶
不啻嘗謂人曰願釣千斤之魚豁男子平生之志即改¶
業矣人或語曰此江非左海焉有此魚對曰非我所欲負¶
命者上釣其年秋忽獲一鮥子魚果重千斤背上自然¶
有字其文金色觀者感傷趙阿奴因此従軍遂改釣業¶
其大魚背上字云三曽到揚州五轉歸馬湖身上千斤¶
肉今還趙阿奴¶
　　求𠖇婚¶
傳言鬼神所慿有時而信故黄熊入夢不為無人豕人¶
<pb:KR3l0021_WYG_010-8b>¶
立啼顯彰有鬼蜀有曺孝㢘第十九子晦因逰彭州導¶
江縣汊口謁李永相公廟覩土塑三女儼然而艶遂指¶
第三者祝曰願與小娘子為𠖇婚某終身不媾凡庶矣¶
遂取卦子擲之相交而立良乆巫者度語曰相公請曺¶
郎留着體衣一事以為言定曺遂解汗衫留於女坐巫¶
者復取女紅披衫與之曰望曺郎保惜此衣後二紀當¶
就姻好曺亦深信竟不婚姻縦遇國色視之如糞土也¶
果自天祐甲子終於癸未二十年間曺積覺氣微又疑¶
<pb:KR3l0021_WYG_010-9a>¶
與神&KR0576;約數乃自沐浴儼然衣冠俟神之迎也是日至¶
暝車馬甚盛駢塞曺門同街居人競来觀瞩至二更鄰¶
人見曺升車而去莫知其由及曉視之曺已奄然矣議¶
者以華岳靈姻咸疑謬說苧蘿所遇亦恐妖稱今曺公¶
𠖇婚目驗其異嗚呼自投鬼趣不亦卑乎¶
　　見世報¶
天祐中秦州劉自然主押義軍案因連帥李中令繼宗¶
㸃鄉子而西捍蜀師有成紀縣百姓黄知感詣劉求免¶
<pb:KR3l0021_WYG_010-9b>¶
自然許之自然之妻謂其夫曰黄知感之妻美髪儻得¶
為妾之髢即與免之知感得劉指蹤與妻平議黄妻可¶
謂賢也語其夫曰妾今幸以弱質得附於君髪有再生¶
人死永别君若南征不返妾有美髪何為言訖覽髪剪¶
之知感亦懐痛切既迫於差㸃遂獻於劉劉亦貪殘獨¶
為不足春獲其免秋復差行軍須急難莫敢中止於是¶
沒於金沙之陣劉亦是嵗云亡黄妻但有靈祠陳状咒¶
詛後黄家牸衛忽生一駒及堪乘騎方覺左脇下有劉¶
<pb:KR3l0021_WYG_010-10a>¶
自然之字多般辨驗字益分眀邑人傳之遂達㢘問(自/蜀)¶
(平之後王太/尉宗儔制置)元戎召其妻子識認劉之長子曰某父平¶
生惟好酒肉但能飲酒食肉是某父也驢遂飲酒數升¶
啖肉數臠仍以頭指昵其子淚下如繩劉子請備百千¶
贖之黄妻竟為不可出入鞭打以報夫仇劉子恥於姻¶
親鬱咽而卒後累經喪亂無復聞焉故王梵志曰欺狂¶
得錢君莫羨究竟還是輸他便不信但㸔槽上驢只是¶
改頭不識面又寳雞縣市令樊旭初喫犬肉臨老尾生¶
<pb:KR3l0021_WYG_010-10b>¶
每因校料之時取笑縣曺人吏其妻偶因夫醉以刀斷¶
之忽作狗號數聲奄然而卒又金州義軍將全景暉能¶
禁毒虺兼好食之其妻忽産大蛇九頭一尾又有室女¶
忽生一子身有蛇鱗因此鄉親皆禁忌¶
　　攻雜詠¶
陳裕秀才下第逰蜀誓棄舉業惟事脣喙覩物便嘲其¶
中數篇亦堪採擇雖無敎化於當代誠可取笑於一時¶
詠渾家樂云晨起梳頭午不休一窠精魅閙啾啾阿家¶
<pb:KR3l0021_WYG_010-11a>¶
解舞清平樂新婦能抛白木毬着緑桃牌吹觱篥賜緋¶
&KR0576;器和梁州天晴任你渾家樂兩下還須滿舍愁又北¶
郡南州處處過平生家計一驢馱囊中錢物衣装少袋¶
&KR0187;燕脂胡粉多滿子面甜唐脆餅蕭娘身痩鬼嫦娥怪¶
来喚作渾家樂骨子猫兒盡唱歌過舊居云昔日顔回¶
宅今為裹飯家不聞吟秀句只見&KR0008;油麻豉汁&KR0008;中沸¶
粕餻案上葩朝朝惟起早檐従自排衙有一秀才自贖¶
酒家青衣為婦裕嘲之曰秀才何事太怱怱琴瑟無媒¶
<pb:KR3l0021_WYG_010-11b>¶
便自通新婦旋裙纔離體外姑托布尚當胷菜團箇箇¶
皆&KR0008;項粳米頭頭盡剪鬃一自土和逃走後至今笑却¶
親家翁又詠大慈寺齋頭鮮於闍梨云酒肉中朝沒闕¶
時髙堂大舎養肥屍行婆滿院多為婦童子成行半是¶
兒面折掇齋窮措大笑迎搽粉阿尼師一朝苦也無常¶
至劍𣗳刀山不放伊又大慈寺東北有池號曰放生池¶
蜀人競以三元日多將鵝鴨放在池中浴因謁主池僧¶
不遇當門書一絶句自此放生稍息矣鵝鴨仝羣世所¶
<pb:KR3l0021_WYG_010-12a>¶
知蜀人競送放生池比來養狗囤雞在不信闍黎是¶
野狸裕後詠深沙一絶因暴疾而終亦由神折天年抑¶
又神其靈也詩曰撑睂努目强乾嗔便作閻浮有力神¶
禍福豈由泥担漢燒香供養弄蛇人¶
　　蜀才婦¶
吳越饒貢妓燕趙多美姝宋産歌姬蜀出才婦薛濤者¶
容姿既麗才調尤佳言謔之間立有詶對大凡營妓比¶
無校書之稱韋南康鎮成都日欲奏之而罷至今呼之¶
<pb:KR3l0021_WYG_010-12b>¶
故進士胡曽有詩曰萬里橋邊女校書琵琶花下閉門¶
居掃睂才子知多少管領春風總不如濤毎承連帥寵¶
念或相唱和出入車輿詩達四方中朝一應銜命使車¶
毎届蜀求見濤者甚衆而濤性亦狂逸所有見遺金帛¶
往往上納韋公既知且怒於是不許従官濤獻五離詩情意¶
感人遂復寵召當時見重如此犬離主曰出入朱門四¶
五年為知人性足人憐近縁咬著親情客不得紅絲毯¶
上眠魚離池曰戲躍池中四五秋常將朱尾玩銀鈎近¶
<pb:KR3l0021_WYG_010-13a>¶
縁戲觸紅蓮折不得隨波更一逰鸚鵡離籠曰慣向侯¶
門養此身飛来飛去羽毛新近縁出語無方便不得籠¶
中再喚人又竹離叢曰蓊鬱裁成四五行常持堅節覆¶
秋霜近縁春笋鑽階破不得垂枝對畫堂又珠離掌曰¶
一顆眀珠内外通分眀皎潔水精宫近縁一㸃瑕相累¶
不得朝朝在掌中又女郎張&KR0444;窕少年居蜀下筆成章¶
當時詩人雅相推重有上成都當事詩曰昨日賣衣裳¶
今朝賣衣裳衣裳渾賣盡惟剩嫁時箱有賣愁仍緩無¶
<pb:KR3l0021_WYG_010-13b>¶
時心轉傷故園千里隔何處是柴桑悲光寺近有尼海¶
印才思清俊不讓名流有舟夜一章頗佳詩曰水色連¶
天色風聲并浪聲旅人歸思苦漁叟夢魂驚舉棹雲先¶
到移舟月逐行旅吟詩句罷猶見逺山行¶
　¶
　¶
　¶
　鑒誡録卷十¶
