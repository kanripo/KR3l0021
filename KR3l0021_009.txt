# -*- mode: mandoku-view; -*-
#+TITLE: 鑑誡錄
#+DATE: 2015-08-24 23:37:25.760962
#+PROPERTY: ID KR3l0021
#+PROPERTY: BASEEDITION WYG    
#+PROPERTY: JUAN 卷九
<pb:KR3l0021_WYG_009-1a>¶
欽定四庫全書¶
　鑒誡録巻九¶
　　　　　　　　　　　後蜀　何光逺　撰¶
　　夢太白¶
懿宗之代有處士張孜本京兆人躭酒如狂好詩成癖¶
然於吟諷終昧風騷爾来二十餘年不成軸巻孜與李¶
山甫友善常為山甫鄙之張乃圖寫李白真儀日夕䖍¶
禱忽夢一人自天降下颯曳長裾是夕星月晃然當庭¶
<pb:KR3l0021_WYG_009-1b>¶
而坐與孜對酌論及歌詩孜問姓名自云李白孜因備¶
得其要已而超然上昇孜後所吐篇章悉于敎化當時¶
詩者稍稍善之有遇雪云長安大雪天鳥雀難相覔其¶
中豪貴家搗椒泥四壁别處生紅爐同圍下羅羃暖手¶
調金絲蘸甲斟瓊液醉唱玉塵飛困融香汗滴豈知饑¶
寒人脚手生皴劈又庚子年遇赦云時清無大赦何以¶
安天下直到赤睂来始尋黄紙寫草草蠲賦役忙忙㸃¶
兵馬天子自蒙塵何曽濟孤寡又駕在蜀日孜著雜言¶
<pb:KR3l0021_WYG_009-2a>¶
數篇傷時頗切其一首兩聫云只愛輕與肥不憂貧與¶
賤著牙賣朱紫斷錢賖舉選反駕還京之後相府遣人¶
捕之孜乃易名姓越淮而去故李山甫嘗代孜歌歌其¶
當時易字夢白云天使翰林生我前相去後来二百年¶
英神絶氣歸𤣥天日月星辰空慼然我識翰林文不識¶
翰林面上天知我憶其人使向人間夢中見瑞光閃爍¶
天門開五雲著地長裾来華山秀作英雄骨黄河瀉作¶
縦横才巍峩宛似神仙客一段風雷扶氣魄低頭語了¶
<pb:KR3l0021_WYG_009-2b>¶
却抬頭指㸃胸前稱李白夢中一面何殷勤髙吟大語¶
喧青雲白言天府偶閒暇與我握手論髙文一論耳目¶
清再論心骨驚豁如混沌初鑿破天地海岳何分眀利¶
若劍㦸堅健如虯龍争神機聖法說畧盡造化與我新¶
増靈不問塵埃人不語塵埃事罇前半日空歸雲掃筵¶
起自言天上作先生許向人間為弟子夢破青霄春煙¶
霞無去塵若誇郭璞五色筆江淹却是㝷常人¶
　　削古風¶
<pb:KR3l0021_WYG_009-3a>¶
梁朝杜舎人荀鶴為詩愁苦悉於教化每於吟諷得其¶
至理如贈僧云安禪不必須山水滅得心頭火自涼又¶
利門名路兩何憑百嵗風前短焰燈只恐為僧心未了¶
為僧心了總輸僧南宗睹之傳為心印杜在梁朝獻朱¶
太祖時世行十首欲令太祖省徭役薄賦斂是時方當¶
征伐不洽上意遂不見遇旅寄寺中敬相公翔謂杜曰¶
希先輩稍稍古風即可進身不然者虚老矣杜遂課頌¶
徳詩三十章以恱太祖議者以杜雖有玉堂之拜頓移¶
<pb:KR3l0021_WYG_009-3b>¶
教化之詞壯志清眀中道而廢時世行聊紀兩首頌徳¶
詩不復録之夫因兵死守蓬茅麻紵裙衫鬢髪焦桑柘¶
廢来猶納稅田園荒盡尚徴苗時挑野菜和根煑旋斫¶
生柴𢃄葉燒任是深山更深處也應無計避征徭八十¶
老翁住破村村中牢落不堪論因供寨木無桑柘為㸃¶
鄉兵絶子孫還似平寧徴賦稅未曽州縣畧安存至今雞¶
犬皆星散日落西山哭倚門¶
　　分命録¶
<pb:KR3l0021_WYG_009-4a>¶
咸通中王建侍御吟詩寒碎竟不顯榮乾符末李洞秀¶
才出意窮愁不登名第是知詩者陶人性情定乎窮通¶
故韋荘補闕有長安感懐云大道不將鑪冶去有心重¶
築太平基此則苞括生成末為台輔長興末何僕射瓚¶
有蜀城書事云到頭須卜林泉𨼆自愧無能繼卧龍詩¶
後十旬得疾而卒今録四公全什用眀將来王建侍郎¶
寄賈島詩曰盡日吟詩坐忍饑萬人中覔似君稀僮眠¶
冷榻朝猶卧驢放秋田夜不歸傍暖旋收新落葉覺寒¶
<pb:KR3l0021_WYG_009-4b>¶
重著舊生衣曲江池畔時時到為愛鸕鷀雨裡飛李洞¶
秀才上崇賢曺郎中云閒坊宅枕穿宫水聽水分衾盖¶
蜀僧藥杵聲中搗殘夢茶鐺影裡煑孤燈刑曺𣗳䕃千¶
年井華岳樓開萬里氷詩句變風宫漸緊夜濤舂盡海¶
邊藤韋補闕感懐曰長年方悟少年非人道新詩勝舊¶
詩十畝野塘留客釣一軒春雨對僧棊花間醉任黄鸚¶
語亭上吟従白鷺窺大道不將爐冶去有心重築太平¶
基何僕射書事云果決生涯向洛中西投知已悞恩容¶
<pb:KR3l0021_WYG_009-5a>¶
雲遮劍閣三千里水隔瞿唐十二峯頻步文翁坊裡月¶
閒㝷杜甫宅前松到頭須卜林泉𨼆自愧無能繼卧龍¶
　　卓絶篇¶
陳眀秀才題破吳王夫差廟汪遵先輩詠絶萬里長城¶
程賀員外因詠君山得名時人呼為程君山劉象郎中¶
因詠仙掌得名時人呼為劉仙掌以上名公稱為卓絶¶
千百集中無以加此陳秀才題夫差廟云姑蘇臺上千¶
年木刻作夫差廟裡神幡盖寂寥塵土滿不知簫鼓樂¶
<pb:KR3l0021_WYG_009-5b>¶
何人汪先輩詠史詩曰秦築長城比鐵牢蕃戎不敢過¶
臨洮雖然萬里連雲際不及堯家三尺髙程員外詠君¶
山曰曽逰方外見麻姑說道君山此本無元是崑崙山¶
頂石海風飄落洞庭湖劉郎中詠仙掌曰萬古亭亭倚¶
碧霄不成擎亦不成招何如掬取蓮池水洒向人間救¶
旱苗¶
　　改名達¶
梁震先輩蜀川人也比名靄僖宗在蜀日方修舉業時¶
<pb:KR3l0021_WYG_009-6a>¶
劉象先輩隨駕在蜀震以所業贄於劉畧吟咏震詩¶
曰據郎中少年才思清秀儻隨鄉賦成器非遙若不改¶
名無因顯達向以縁靄字雨下従謁雨下謁人因甚得¶
見此後請改為震震字雨下従辰辰者龍也龍遇水雨¶
變化燒尾之事不亦宜乎震後果得上第名聞諸侯髙¶
令公李昌召赴荆南以筆硯籌畫見託終身不就賓席¶
慮因玷汚前眀至今南楚之間獨步而已¶
　　鑒寃辱¶
<pb:KR3l0021_WYG_009-6b>¶
梁朝彭城王劉中令知俊制置同州日因築營墻掘得¶
一物重八十餘斤狀若油囊召賓幕諸將問之或曰地¶
囊或曰飛簾或曰金神七殺獨劉參謀(失名/)曰此寃辱¶
也古者囹圄之地即有此焉昔王充據守洛陽修河南¶
府獄亦獲此物而某逺祖記之乃是寃枉囚人死魄入¶
地聚為此物凝結不消縦鼓鑄不燃浸沃不濕刄之不¶
入擊之轉堅經千百年間而不腐爛但於清夜致之酒¶
食許以伸寃當有黒氣沖天不異豐城之劍氣也此非¶
<pb:KR3l0021_WYG_009-7a>¶
吉瑞之兆實為竄逐之徴公一一試之皆如其說遂復¶
深瘞尋易營基後有拔城背主奔秦之兆亦由見怪之¶
驗也¶
　¶
　¶
　¶
　¶
　¶
<pb:KR3l0021_WYG_009-7b>¶
　¶
　¶
　¶
　¶
　¶
　¶
　¶
　鑒誡録卷九¶
